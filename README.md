# -
We present how we built a remote lab for pedagogical reasons. We chose the
LabVIEW software, which is ideal for any measurement or control system, and the heart of
the NI design platform. LabVIEW is a development environment for problem solving,
accelerated productivity, and continuous improvement. We organise activities for important
lessons such as digital electronics. For tomorrow’s engineer, working on a team whose
members are scattered around the country (or the globe) the norm will be to give students
practice with skills useful in this work environment (communication and teamwork, for
example), which will provide them with a head-start.

Υλοποίηση μιας  διαδικτυακής πλατφόρμας με ένα εργαλείο μετρήσεων (LabVIEW) στον τομέα των Ηλεκτρονικών (Εργαστηριακές Ασκήσεις στα Ψηφιακά Ηλεκτρονικά )

Περίληψη
Οι απομακρυσμένες εργαστηριακές πλατφόρμες, λόγω της τεράστιας εξάπλωσής τους και της
παράλληλης επίδρασης των ενσωματωμένων συστημάτων στην νεολαία, διαμορφώνουν στις
μέρες μας τις διάδοχες καταστάσεις στο χώρο του Web 2.0. Η παρούσα εργασία περιγράφει
την υλοποίηση μιας τέτοιας διαδικτυακής πλατφόρμας με ένα εργαλείο μετρήσεων
(LabVIEW) σε ένα εργαστηριακό μάθημα του τομέα των Ηλεκτρονικών (Εργαστηριακές
Ασκήσεις στα Ψηφιακά Ηλεκτρονικά / Εργαστήριο Ηλεκτρονικών της Β τάξης ενός
Επαγγελματικού Λυκείου). Καταγράφονται αναλυτικά τα βήματα υλοποίησης και τα πρώτα
συμπεράσματα από την χρήση της συγκεκριμένης εφαρμογής από τους μαθητές καθώς και
επισημάνσεις για τα όρια του εγχειρήματος. Επίσης στο σχεδιασμό για τις μελλοντικές
χρήσεις περιγράφεται μια προέκταση της συγκεκριμένης διδακτικής μεθοδολογίας και για
άλλα μαθήματα του αναλυτικού προγράμματος.
Λέξεις κλειδιά: παιδαγωγικές εφαρμογές διαδικτύου, Remote Platforms, LabVIEW, εξ
αποστάσεως εργαστηριακή εφαρμογή, μεθοδολογία υλοποίησης απομακρυσμένης
διαδικτυακής πλατφόρμας, ενσωματωμένα συστήματα, διαδίκτυο.
1. Αρχική περιγραφή
1.1 Εισαγωγή
Οι σημερινές ατραποί προσέγγισης της γνώσης σφραγίζονται από τα σύγχρονα
Διαδικτυακά Συστήματα Διαχείρισης Εκπαιδευτικού Περιεχομένου. Tα συστήματα
αυτά επιτρέπουν μια τεράστια ποικιλία εκπαιδευτικών δράσεων τόσο για την
οργάνωση, όσο και για τις μεθόδους εργασίας γύρω από τον καταμερισμό της
πληροφορίας και της επικοινωνίας ανάμεσα στους συμμετέχοντες. Μιλώντας για
καινοτόμες δράσεις δεν αρκεί, κατά την γνώμη μας, η αναφορά ή η απλή διαχείριση
των εργαλείων του Web 2.0. Tα εργαλεία αυτά επιτρέπουν στους διδάσκοντες να
κατανέμουν εργασίες στους μαθητές, να παράγουν-τοποθετούν υλικό περιεχομένου
του μαθήματος, να προετοιμάζουν εργασίες και τεστ, να δημιουργούν συζητήσεις, να
2 Conferrence on Informatics in Education 2013
διδάσκουν τάξεις από απόσταση και να ενεργοποιούν την συνεργατική μάθηση με
forums, wikis, εικονική αλληλεπίδραση μαθητή-σπουδαστή με χρήση
οπτικοαουστικών μέσων, χώρους αποθήκευσης αρχείων και υπηρεσίες νέων. Οι
σύγχρονες τάσεις της Πληροφορικής στην εκπαίδευση ενισχύουν το διαδικτυακά
συνεργατικά περιβάλλοντα μάθησης (Virvou & Τsiriga, 2000) και την
εξατομικευμένη διδασκαλία εξ αποστάσεως (Virvou & Kabassi, 2003). Την φετινή
χρονιά στο εργαστήριο της Β τάξης των Ηλεκτρονικών συνδυάσαμε μια διαδικτυακή
εργαστηριακή πλατφόρμα (Remote Laboratory), ένα εργαλείο μετρήσεων
(LabVIEW) και ένα μάθημα (Ψηφιακά ηλεκτρονικά -Εργαστηριακές Ασκήσεις του
μαθήματος) (Ασημάκη κ.α., 2001).
1.2. Απαραίτητες διευκρινίσεις.
Στην εργασία αυτή δίνεται έμφαση στην οργάνωση του υλικού και στην διαδικασία
συμμετοχής του χρήστη. Για τους άμεσα εμπλεκόμενους με την απομακρυσμένη
διαδικτυακή πλατφόρμα ως σύστημα, διακρίνονται πέντε διαφορετικά δομικά σημεία
επαφής – χρήσης, ή αλλιώς πέντε διαφορετικές οπτικές για το ίδιο θέμα:
1) Ο εκπαιδευόμενος χρήστης μαθητής-ερευνητής του διαδικτύου.
2) Ο επιβλέπων καθηγητής – εκπαιδευτής.
3) Οι ανάγκες διδασκαλίας όπως προκύπτουν για το αναλυτικό πρόγραμμα για
ένα βασικό μάθημα της ειδικότητας και μάλιστα για την εργαστηριακή του
εκδοχή (Ψηφιακά Ηλεκτρονικά για Ηλεκτρονικούς – Β΄ ΕΠΑ.Λ.)
4) Οι δυνατότητες που μας δίνει ένα εκπαιδευτικό λογισμικό (LabVIEW).
5) Η χρήση του διαδικτύου και των ΤΠΕ (Τεχνολογίες Πληροφορικής και
Επικοινωνιών) με τις σημερινές τους προδιαγραφές (i-Pod, smartphone,
tablets κ.λπ.), η δυνατότητα απομακρυσμένης πρόσβασης (Wi-Fi, 3G, 4G)
αλλά και η γενικότερη μεθοδολογία σύνδεσης της Πληροφορικής με την
εκπαίδευση (Βοσνιάδου κ.α., (2006). Είναι αναγκαίο να σημειωθούν οι λόγοι
που μας οδήγησαν στο λογισμικό που χρησιμοποιήθηκε καθώς και η ανάγκη
για διαδικτυακή του χρήση. Το πακέτο LabVIEW της National Instruments
(http://www.ni.com/labview/) παρέχει τη δυνατότητα ανάπτυξης ενός
φιλικού προς τον χρήστη προγράμματος διεπαφής (User Interface) χωρίς να
απαιτείται ιδιαίτερη ενασχόληση με το σχεδιασμό των γραφικών.
Αξιοποιώντας τους όρους χρήσης που παρέχονται από την εταιρεία
(National Instrument) που διαχειρίζεται το λογισμικό LabVIEW
εμπλουτίσαμε την θεώρηση και την εμπειρία των μαθητών μας πέρα από την
καθιερωμένη διδακτική πράξη της αίθουσας και του εργαστηρίου, μέσω του
διαδικτύου. Στους μαθητές παρασχέθηκαν οδηγίες πρόσβασης και χρήσης.
Οργανώθηκε επίσης σχετικός δικτυότοπος αναφοράς
(http://users.sch.gr/iomaltezos/autosch/joomla15/).

2. Η οργάνωση του υλικού
2.1 Επιλογή ασκήσεων από το μάθημα “ Ψηφιακά Ηλεκτρονικά”.
Για τις εργαστηριακές ασκήσεις των ψηφιακών ηλεκτρονικών και ως εισαγωγή στο
μάθημα γενικότερα, χρησιμοποιείται το διδακτικό βιβλίο «Ψηφιακά Ηλεκτρονικά
(Εργαστήριο)» (Ασημάκη κ.α., 2001). Κάθε άσκηση οργανώνεται σε δύο
εργαστηριακές ώρες. Λόγω της σπουδαιότητας και του ενδιαφέροντος της ύλης, οι
ασκήσεις, πραγματοποιούνται όλες. Η σειρά των ασκήσεων στην οποία εστιάζουμε
στην εφαρμογή είναι η εξής:
 Λογικές πύλες ΝΟΤ, AND και OR.
 Λογικές πύλες NAND, NOR και XOR.
 Υλοποίηση Συνδυαστικού Κυκλώματος όταν δίνεται η λογική συνάρτηση.
 Υλοποίηση Συνδυαστικού Κυκλώματος όταν δίνεται ο Πίνακας Αληθείας.
 Υλοποίηση Συνδυαστικού Κυκλώματος όταν δίνεται η περιγραφή ενός
προβλήματος.
 Υλοποίηση Συνδυαστικού Κυκλώματος με οικουμενικές πύλες.
 Συγκριτές μεγέθους δυαδικών αριθμών.
 Πολυπλέκτες.
 Αποπολυπλέκτες.
 Κωδικοποιητές.
 Μανταλωτές.
 Flips flops.
 Απαριθμητές με flips flops
 Aπαριθμητές με Ο.Κ.
 Ημιαθροιστής – πλήρης αθροιστής.
 Αθροιστής – Αφαιρέτης με Ο.Κ.
2.2 Τα χαρακτηριστικά του εργαλείου LabVIEW.
Η αντιμετώπιση της διαχείρισης γίνεται με τη χρήση του πακέτου LabVIEW της
National Instruments. Το LabVIEW παρουσιάζει απλότητα και ευκολία σε ό,τι αφορά
την κατασκευή των προγραμμάτων οδήγησης. Το LabVIEW χρησιμοποιεί μία
γραφική γλώσσα προγραμματισμού που ονομάζεται G. Με το πρόγραμμα αυτό αντί
να γράφουμε σειριακά με τη μορφή εντολών το σώμα του προγράμματος,
χρησιμοποιούμε block diagrams για την απεικόνιση απλών εντολών και
υποπρογραμμάτων. Σε αντίθεση με τις παραδοσιακές, βασιζόμενες σε κείμενο
γλώσσες προγραμματισμού, όπου οι εντολές καθορίζουν την εκτέλεση του
προγράμματος, το LabVIEW χρησιμοποιεί προγραμματισμό ροής δεδομένων
(dataflow programming) η οποία και καθορίζει την εκτέλεση. Ένα πρόγραμμα σε
LabVIEW ονομάζεται VI (Virtual Instrument) επειδή μιμείται την εμφάνιση και
λειτουργία ενός πραγματικού οργάνου. Τα προηγούμενα δεν σημαίνουν ότι δεν είναι
4 Conferrence on Informatics in Education 2013
σημαντική η εμπειρία της ομαδικής δουλειάς στο εργαστήριο, ούτε ότι αποδεχόμαστε
άνευ όρων την φιλοσοφία της εξ αποστάσεως εκπαίδευσης (Keegan, 2001). Ειδικά
στο εργαστήριό μας παρείχαμε στους εκπαιδευόμενους ένα ισχυρό εργαλείο
Διαδικτυακής Εφαρμογής το οποίο ισχυροποιεί και συμπληρώνει σε δεύτερο επίπεδο
την ήδη κατακτημένη σχολική γνώση. Η πλακέτα που επιλέξαμε για την
πραγματοποίηση των ασκήσεων είναι η EB – 136.
Η πλακέτα ΕΒ 136 περιέχει ένα FPGA (field-programmable gate array) της εταιρείας
ALTERA (http://www.altera.com/products/fpga.html) του οποίου τις δυνατότητες
αξιοποιούμε για να υλοποιήσουμε τα κυκλώματα των ασκήσεων. Μέσω της γλώσσας
VHDL που εισάγει, μας δίνεται η δυνατότητα να αποτυπώσουμε την λειτουργία όλων
των ψηφιακών κυκλωμάτων του βιβλίου.
Τελικά, υλοποιώντας τα ψηφιακά κυκλώματα των ασκήσεων μέσω της κάρτας PCI
της ΝΙ και της διαδικτυακής εκδοχής του λογισμικού LabVIEW, ο χρήστης στέλνει
μέσω του διαδικτύου κατάλληλα ηλεκτρικά σήματα στο FPGA της πλακέτας EB 136.
Έτσι οργανώνεται σε πραγματικό χρόνο η εκτέλεση της εργαστηριακής άσκησης.
Επιπρόσθετα, το LabVIEW σαν ένα εργαλείο γενικού προγραμματισμού
περιλαμβάνει πολλές βιβλιοθήκες συναρτήσεων και εργαλεία ειδικά τόσο για
ανάκτηση δεδομένων όσο και για έλεγχο οργάνων. Έχει την δυνατότητα να συνδεθεί
και με κάρτες εξωτερικού ελέγχου. Έτσι η National Instruments PCI-6024E (κάρτα)
συνδέεται με την ΕΒ 136 (πλακέτα της εικόνας 1) {200 kS/s, 12-Bit, 16-
Analog-Input Multifunction DAQ}.
Στην έκδοση που χρησιμοποιήθηκε μας επιτρέπεται η Διαδικτυακή πρόσβαση για ένα
χρήστη κάθε φορά. Στο εργαστήριο υπάρχουν αισθητήρες, συμβατοί με το
πρόγραμμα, για πλήρη κάλυψη των μετρήσεων και των ασκήσεων σε πλήθος τομέων.
Η επιλογή για κάθε άσκηση γίνεται από τον χρήστη μέσω διαδικτύου και το
αποτέλεσμα επιστρέφει στον χρήστη μέσω μίας διαδικτυακής κάμερας που έχει
στηθεί στο χώρο του εργαστηρίου. Έτσι μόλις ο χρήστης πραγματοποιήσει κάποια
επιλογή, αυτή αυτόματα μεταφέρεται στην πλακέτα, επενεργεί και του μεταφέρει σε
πραγματικό χρόνο το αποτέλεσμα της επιλογής του. Για την υλοποίηση
χρησιμοποιήσαμε την version “Lab VIEW 8.5” που “τρέχει” σε πραγματικό χρόνο.
Στο LabVIEW η διεπαφή χρήσης κατασκευάζεται με τη χρήση ενός συνόλου
εργαλείων και αντικειμένων (objects). Αυτό είναι γνωστό ως Front Panel. Στη
συνέχεια, προστίθεται ο κώδικας με τη χρήση γραφικών αναπαραστάσεων των
συναρτήσεων ώστε να ελεγχθούν τα αντικείμενα του Front Panel. Το Block Diagram
περιέχει αυτόν τον κώδικα. Γενικά, το Block Diagram θα μπορούσε να θεωρηθεί ως
ένα είδος διαγράμματος ροής (Σεργουνιώτης, 2005). Στην επόμενη οθόνη της
εφαρμογής τα «led» θα αντιστοιχούν στα πραγματικά «led» της πρώτης
οθόνης.
Αποτύπωση συμπερασμάτων
Για τους εκπαιδευτικούς, και όχι μόνο, οι τεχνολογίες που αλλάζουν πρέπει να μας
οδηγούν σε μια νέα οπτική, μια άλλη σκοπιά, ακόμα και γι’ αυτά που στοιχειοθετούν
βασικές αρχές και αναλλοίωτες έννοιες (Δουληγέρης, 2004). Το Web 2.0 ήταν ένα
προστάδιο ανάπτυξης το οποίο προχώρησε διεύρυνε και διευρύνει ακόμα όποια
αρχικά στάδια εφαρμογής. Εκτιμούμε ότι η πραγματική ψηφιακή γενιά μόλις τώρα
αρχίζει και αποτυπώνει δειλά τα πρώτα της χαρακτηριστικά. Αν θεωρήσουμε την
ψηφιακή γνώση, ως εφαρμογή και πρακτική σαν ένα αγεωγράφητο ακόμα τοπίο, το
οποίο θα πρέπει να εξερευνήσουμε, όλα τα άλλα ακολουθούν. Πάντως, για τις
παιδαγωγικές πρακτικές, και χωρίς να μηδενίζουμε τις ψυχολογίες γνώσης, βάθους
και άλλους τομείς της γνωσιακής ψυχολογίας, οι ήδη υπάρχουσες καταγεγραμμένες
κατακτήσεις μας φαίνονται ήδη πολύ πίσω. Τα ζητήματα γνώσης γύρω από την νέα
οργάνωση του παιδαγωγικού ορίζοντα του 21ου αιώνα μόλις έχουν αρχίσει και
αχνοφαίνονται (http://www.technologyreview.com/news/406937/what-comesafter-web-20/).
